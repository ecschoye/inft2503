## Øving 7

### Oppgave 1

I oppgave a) og b) skal du jobbe videre med klassen Fraction fra leksjonen.

a) Lag funksjoner slik at vi kan skrive `fraction1 – 5` og `5 – fraction1`. Utvid `main.cpp` slik at du får prøvd dette. Hint: Den ene funksjonen kan ikke være en medlemsfunksjon.

b) Teori: Forklar hvordan `5 - 3 - fraction1 - 7 - fraction2` blir tolket. Hvilke versjoner av operatoren `-` blir brukt?

### Oppgave 2

Du skal lage en klasse med en heltallstabell (`std::vector`) som datamedlem. Den skal inneholde forskjellige tall. Tallene skal ikke være sortert på noen bestemt måte. Vi sier at vi har en mengde, og vi kaller klassen `Set`.

Du skal lage medlemsfunksjoner for operasjonene nedenfor. Medlemsfunksjonene skal enten være konstruktører eller operatorer.

Implementer følgende operasjoner:

- Å lage en ny, tom mengde
- Å finne unionen av to mengder. Funksjonen skal altså lage en ny mengde som inneholder alle elementene som er i hver enkelt av de to mengdene. Men husk at dersom et element er i begge mengdene, skal det likevel forekomme bare en gang i resultatmengden. Eksempel: Unionen av {1, 4, 3} og {4, 7} er lik {1, 4, 3, 7}.
- Å legge et nytt tall inn i en mengde. Dersom tallet fins fra før, skal det ikke skje noe.
- Å sette en mengde lik en annen mengde
- Å skrive ut en mengde

Lag et lite program (`main.cpp`) slik at du får prøvd ut det du har laget.
